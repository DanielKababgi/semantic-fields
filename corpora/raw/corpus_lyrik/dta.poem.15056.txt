Man liset von zwain menschen das
Ir hertz mit Minne verstriket was.
Das was ain man und ouch sin wib,
Die hatt er lieb als sinen Lib.
Die starke minne schied der tod.
Der man starb do kam in not
Die Frau und ouch die minne groß;
Alles Trostes was si blos.
Do si verlor ir lieben Man.
Si wolt von niemand trost enpfan.
Sy schray und wainet &#226;n underlas.
Ob im sy staetenklichen saß.
Do er ward in das Grab gelait,
Do huob sich jammer und laid.
Sy wolt nit von dem Grab hindan,
Sy clagt als iren lieben man.
Sy schrai vil lut ach und we.
Weder regen und der schne
Mocht sy geschaiden von dem grab
Sy lebt in grosser Vngehab
Bedi Nacht und den Tag,
Das si da anderst n&#250;t en pflag.
Ir Ruowe die was clain.
By dem grab saß sy allein,
Vnd wainet by dem F&#250;re.
Kurzwil was ir t&#250;re.
Nu fuegt sich uf derselben vart
Das da ainer erhenket wart
Hin von dem grab &#250;ber ain veld,
Des huot ain man dem gab man gelt
Das er nit dannen solt kommen,
Wurd ab dem Galgen abgenommen
Der tieb, das waer dem richter Zorn
Und muest er sin houpt han verlorn.
Do er das f&#250;r sach und das Wib
Clagen hort ir mannes lib
Vil ser in t&#250;rsten began.
Zu dem grab gieng er hindan
Und sach die Frowen die was stoltz.
An das f&#250;r bracht er ir holtz
Das si vor frost wart behut.
Er sprach Frow hand guten mut,
Sid tod ist &#250;wer lieber man
So sond ir &#250;ch zu ainem lebenden han.
Ain ander&#249; muoter ainen andern trait
Als guten der &#250;ch &#250;wer laid
Abnimpt vnd &#250;wer ungemach.
So er si ie me an sach
So er ie me in minne bran.
Der man gar von im selber kan.
Er sprach hertz liebe Frowe min
Moecht es an &#250;wer hulde sin
Ich woelt &#250;ch ergetzen zwar
Ailes laides, nement war
Was lib und Sele erz&#250;gen mag
Das ist &#251;wer h&#251;t uf diesen tag.
Die Frow wust vil tougen Die Frau wusch gantz heimlich rc.
Her Walther von Klingen:
Weder offenbar noch tougen.
Die traehen uß den ougen
Der man sach si gar lieplich an,
Vnd sprach moecht ich an dir han
Mit Wahrhait das du hast gesait
Ich w&#339;lt ablan mins herzens lait
Vnd w&#339;lt tuon den willen din.
Er sprach liebi Frow das sol sin.
Gar lieplich er sy um vieng,
Vil liebes er mit ir begieng.
Das wil ich nun nit sagen hie.
Darnach do dis red ergie
Vnd von der Frowen gieng der man
Vnd wider zu dem Galgen kan,
Do hatt er nit gehuetet wol,
Sorgen wart sin herze vol,
Ab dem galgen was der Dieb
Genomen das was im nit lieb.
Er vorcht ser des richters zorn,
Sin leben muest er han verlorn,
Er solt bas geh&#250;t han.
Zu dem grab er wider kan,
Da er vor die Frowen lie
Vil lieplich si in umbe vie,
Er sait ir boese maere.
Wie im geschehen waere.
Die Vrow sprach nu volge mir
Vnd hoer was ich sag dir.
Ain guoten rat wil ich dir geben
Das du wol macht behan din leben.
Wir sond minen man usgraben
Vnd muessen ainen haelsig haben,
In ziehen an des Galgen matt
Vnd henken an des tieben statt.
Das rat ich uff die tr&#251;we min.
Wolher ich wil din helfer sin.
Der man tett das sy im riet,
Von dem toten si sich schied.
Das was ain jaemerlicher r&#226;t.
Wol im der n&#249;tz ze tuond hat
Mit b&#339;sen wiben der hertze stat
Vff Schalkait und vff Missetat.
