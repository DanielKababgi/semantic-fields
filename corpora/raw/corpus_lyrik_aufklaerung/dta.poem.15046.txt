die zwene kamen ouch aldar
die fuorten beide in lichter schar
manegen ritterlichen degen
der K&#250;nec rich von Norwegen
vnd der von Orchadie
mit grozer massenie
zuo ritten unde randen
der K&#250;nec von Irlanden
vnd der von Tenemarken
vuoren dar mit starken
rotten uf die gruenen wisen
ouch wart gesehen da mit disen
der K&#250;nec von Yspanie
des Riches von Britanye
Pfleger waz da hin gefarn
der brahte dar in sinen scharn
vil manegen werden Britun
da was der K&#250;nec von Arragun
und der Kerlingere Vogt
von Nafarre dar gezogt
kam ein K&#250;nec wit erkant
so waz ouch der von Engellant
komen dar mit hoher craft
und ein K&#250;nec ellenthaft
geheizen von Cecilie
Koufliute von Marsilie
kamen dar mit sinem her
die den market bi dem mer
zierten mit ir krame guot
vil werden vursten hoch gemuot
begunden sich da dringen
der herzoge uz Lutringen
vnd der von Normandie
