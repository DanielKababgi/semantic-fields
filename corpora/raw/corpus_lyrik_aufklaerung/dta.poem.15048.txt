hin under die getouften schar
nv si gemischet wurden gar
zein ander uf der heide
so daz kein underscheide
wart von in gehalten
da wurden si gespalten
vnd in zwei ganze teil ges ...
der cristen und der heiden w ...
beidenthalp geliche vil
an dem ritterlichen spil
en weder teil wart minre
daz uzer und daz inre
niht eines mannes hete me
kein tvrnei weder sit noch e
wart als eben uf geleit
das kam do zeiner selekeit
in allen und ze heile
eim ietwedern teile
das turnieren da began
wurden zwene houbtman
besunder uzbescheiden
die cristen unde heiden
niht streites liezen walten
den turnei mueste halten
der Soldan zeinre siten
unde vvielt sin an den ziten
mit im ein k&#250;nec uzerkorn
der waz uz Spangenlant geborn.
Si zwene mit ir lieb ...
des males werde cl ...
vvurden in die stat ....
diu veste michel und ...
