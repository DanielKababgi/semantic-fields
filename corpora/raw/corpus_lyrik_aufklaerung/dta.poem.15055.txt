Man liset von ainem Hunde
Der trug in seinem Munde
Ain st&#250;k flaisch das was groß
Des sein geschlechte nie verdroß
An ainen bach trug in sin weg
Do vand er weder brugg noch steg
Do was weder schiff noch man
Ze fuß so must er &#250;ber gan
Do er kam fer in den bach
Den schatten er des flaisches sach
Das er in seinem munde trug
Er sprach ich hette wol genug
Moecht ich das Stuck zu diesem han
Vil schier er ginen began
Vnd wolt das stuck begriffen
Do muost im das entschliffen,
Das er in dem munde hatt.
Do stund er ledig und matt
Das er sin stucki hatt verlorn
Durch gitigkait das was im zorn.
